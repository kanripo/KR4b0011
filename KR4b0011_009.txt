# -*- mode: mandoku-view; -*-
#+TITLE: 鮑氏集
#+DATE: 2015-09-11 07:42:16.421324
#+PROPERTY: ID KR4b0011
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0570-009鮑氏集-卷第九.
<pb:KR4b0011_SBCK_009-1a>¶
鮑氏集卷第九¶
　　　　　為柳令謝驃&KR0016;表¶
　　　　　解&KR0260;謝侍&KR0048;表¶
　　　　　謝秣陵令表(時爲中/書舎人)¶
　　　　　謝賜藥啓¶
　　　　　謝永安令解禁止啓¶
　　　　　論國制啓¶
　　　　　謝上除啓¶
　　　　　通世子自解¶
　　　　　重與世子啓¶
<pb:KR4b0011_SBCK_009-1b>¶
　　　　　謝假啓二首¶
　　　　　侍&KR0048;上䟽¶
　　　　　謝解禁止¶
　　　　　侍郞滿辭閤¶
　　　　　轉常侍上䟽¶
　　　　　征北世子誕育上䟽¶
　　　　　謝隨恩&KR0013;原表¶
　　　　　皇孫誕育上䟽¶
　　　　　登大雷岸與妹書¶
　　　　爲栁令謝驃騎表¶
<pb:KR4b0011_SBCK_009-2a>¶
臣言伏承詔書加臣驃&KR0016;將軍餘如故顧循¶
空薄屢墜成命仰當天寵伏抱慙灼臣素陋¶
人本絶分望適野謝山川之志輟耕無鴻鵠¶
之歎宦希鄕部富期農牧夙當昌朝早值恩¶
洽天綱紛橫皇曆歸聖左輪不殷良馬未汗¶
功半下互爵超上賞奮迹騰光參駕龍服翰¶
起雲飛拂翼虹路雖曩之脫駕拖紫捨檐丹¶
轂方之微臣彼安足齒齊此而歸懼塵王度¶
況遂頻煩重彰濫越伏願天德曲成資始令¶
終&KR0040;露之惠自華及殞特屈慈奬降申愚固¶
<pb:KR4b0011_SBCK_009-2b>¶
則綢繆之施復踰造物不勝感躍惶駭之情¶
謹拜表以聞¶
　　　解&KR0260;謝侍郎表¶
臣照言臣&KR0012;門賤生操無烱迹鶉棲草澤情¶
不及官不悟天明廣矚騰滯援沉觀光幽節¶
聞道朝年榮多身限思非終報臣云云¶
　　　謝秣陵令表(時爲中/書舎人)¶
臣照言即日被尚書召以臣爲秣陵令臣&KR0018;¶
插下農執羈末皂情有局&KR0151;志無逺立遘命¶
逢天得汗官牒不悟恩澤無窮謬當奬試用¶
<pb:KR4b0011_SBCK_009-3a>¶
謝刀筆猥承宰職豈是闇懦所能克任今便¶
抵召違離省闥係戀罔極不勝下情謹拜表¶
以聞¶
　　　謝賜藥啓¶
臣衛躬不謹養命無術情淪五難妙謝尤法¶
飈落先傷衰痾早及遐　近臨猥委存䘏&KR2096;¶
同山嶽&KR0041;靈藥之賜惠非河間謬仙使之屈¶
恩逾脯糗惠重帷席荷對銜慙伏抱衿渥¶
　　　謝永安令解禁止啓¶
臣田茅下第質非謝品志終四民希絶三仕¶
<pb:KR4b0011_SBCK_009-3b>¶
邀世逢辰謬及推擇恩成曲積榮秩兼過雖¶
誓投纎生昊天罔極迄無犬馬孤慙星歳加¶
以淪節雪飈沉誠欵晦值天光燭幽神照廣¶
察澡疊從宥與物更禀遂晞曬陽春湔汰秋¶
水綴翼雲條葺鮮決沼洗膽明目抃手太平¶
重甄再造含氣孰比不悟乾陶彌運復垂埏¶
飾驕迹升等改觀非服振纓珥筆聯承貴寵¶
豈臣浮朽所可恭從實非愚瞢所冝循踐&KR0200;¶
族易&KR0069;脆漏巳迫空荷載燾終貴仰復飲氷¶
肅事懷火畢命不勝屏營之情謹啓事以聞¶
<pb:KR4b0011_SBCK_009-4a>¶
　　　論國制啓¶
臣啓臣聞尺之量錦工者裁之袤丈之木繩¶
墨在焉事無巨細非法不行當今世問政睦¶
藩國相望君舉必書動成准式息躬聖壤十¶
有餘載條制節文宜其備矣諸王列封動靜¶
兼該而竊見國之處事未盡善臣之暗蔽私¶
心有惜伏見彭城國舊制猶有數卷雖多殊¶
革大綱可依愚謂冝令掌固刋而&KR0103;之上著¶
朝典藩邦之度下揆國訓繁簡之誼傍酌州¶
府寛猛之中章程久具永爲&KR0106;制豈伊今美¶
<pb:KR4b0011_SBCK_009-4b>¶
<pb:KR4b0011_SBCK_009-4b>¶
惟昔衘佩無巳但自無堪尸素累載腹心之¶
愧窹&KR0304;爲憂令請解所職願蒙矜許自奉清¶
塵于茲六祀墜辰永徃遺恩在心執紙哽咽¶
言不自宣¶
　　　重與世子啓¶
奉還誨深承殷勤篤眷之重披讀未終悲愧¶
交集僕以常人所&KR0041;&KR0173;厚久應知退非適今¶
日銜恩戀德用缺進心今者之請必願鑑許¶
且僕棲遲無事咫尺館第餐稟風微非旦則¶
夕居職還私兩者無異而於僕無用有以自¶
<pb:KR4b0011_SBCK_009-5a>¶
處豈非仁念始終之惠重致于日彌深慙感¶
　　　謝假啓二首¶
臣啓臣居家之治上漏下濕暑&KR0040;將降有懼¶
崩壓比欲完葺私寡功力板插綯塗必湏躬¶
役冒欲請假三十日伏願天恩賜垂矜許千¶
啓復追悚息謹啓¶
臣啓臣所患彌留病願沉痼自近蒙歸頻更¶
頓處日衣間困或數四委然一弊瞻景待化¶
加以凶衰嬰遘慘　終鮮兄弟仲由所哀臣¶
實百罹&KR0012;苦夙雨天倫同氣實惟一妹存&KR0255;¶
<pb:KR4b0011_SBCK_009-5b>¶
永訣不獲計見封&KR0287;泉壤臨送私懐感恨情¶
痛兼深臣母年老經離憂傷服麁食淡羸耗¶
増疾心計焦迫進退罔躓冐乞申假百日伏¶
願天慈賜垂矝許臣違福履身事屯悴歎息¶
和景掩淚春風執啓涕結伏追惶悚謹啓¶
　　　侍郎上䟽¶
臣言臣北州衰淪身地&KR0012;賤衆善必逹百行¶
無一生丁昌運自比人曹操乏端槩業謝成¶
迹徂年空徃&KR0200;心靡述禠轡投簮於斯終志¶
束菜&KR0018;薪期與相畢安此定命忝彼公朝不¶
<pb:KR4b0011_SBCK_009-6a>¶
悟乾羅廣收圓明兼覽雕瓠飾笙備雲和之¶
品潢汗流藻充金鼎之實鎩羽暴鱗復見翻¶
躍枯楊寒炭遂起煙華未識微躬猥能及此¶
未知陋生何以爲報祗奉恩命憂愧増灼不¶
勝感荷屏營之情謹詣閣拜䟽以聞¶
　　　謝解禁止¶
臣言被宣令解臣禁止天光鄭重不可勝逢¶
飛走知感矧臣人&KR0011;臣聞&KR0023;過于神或慿尸¶
祝以請得罪於君可因左右而謝臣自惟&KR0012;¶
賤盗幸榮級闇澁大誼猖狂世禮竒非阮籍¶
<pb:KR4b0011_SBCK_009-6b>¶
無保持之助才愧馮衍有&KR4379;&KR3116;之困自非聖¶
朝超然覽臣於視聽之外則今日渥澤更成¶
妄遭來辰萎葉終先朝草小人歳暮知能何¶
報徒厚恩華憂懼歎息不任下情謹詣拜䟽¶
以聞¶
　　　侍郎滿辭閤¶
臣言臣所居職限滿今便收迹金閨雲路從¶
茲自逺鮪　沉蔵方絶光景祗戀遲廻結涕¶
濡泗臣嚚机窮賤情&KR0285;蹖昧身弱㳙甃地幽¶
井谷本應守業墾疁剿芿牧鷄圈豕以給征¶
<pb:KR4b0011_SBCK_009-7a>¶
賦而㓜性猖狂因頑慕勇釋擔受書廢耕學¶
文畫虎旣敗學歩無成反拙歸跂還陋鷰雀¶
日晏途遶塊然自喪加以無良根&KR0012;&KR0458;薄旣¶
同馮衍負困之累復抱相如痟渴之疾志逐¶
軍離事與襄合束馬埋輪絶㳺息世宿福餘¶
慶爰遘聖明煦蒸霜霰莩申雲落得從下走¶
叨迹人行操勒負羇班榮扈&KR0032;矜愚訓短哀¶
有弗及奉此而歸足以&KR0255;齒雖摩肌髪無報¶
天德更冀營魂逺能結草不勝感戀之情謹¶
詣闕拜䟽奉辭以聞¶
<pb:KR4b0011_SBCK_009-7b>¶
　　　轉常侍上䟽¶
臣言即日&KR0013;中曹板轉臣爲左常侍臣自惟¶
常人觸事無可謬&KR0013;㧞擢實爲光榮臣旣無¶
髣髴上報殊絶之恩有分每豐其過前後輕¶
重輒得原恕奬以君子之方赦其不閑教訓¶
大愆不責矜澤必加是臣所以夙夜自念知¶
遭遇之至深至厚也未冀未望便荷今榮欣¶
喜感恱不敢偽讓庶保終始身命為&KR0004;不勝¶
下情謹詣閤拜䟽謝以聞¶
　　　征北世子誕育上䟽¶
<pb:KR4b0011_SBCK_009-8a>¶
臣等言臣聞本枝無疆布諸前典衆多彌貴¶
信之華封故德積則慶深業昌則祚廣㐲承¶
王子以中氣正月鍾靈納和誕躬紫閣&KR0574;祚¶
朱紱弧矢夙陳珪璋攸覿雲光麗輝巖澤昭¶
采嘉祥爰孚柔顔載睟凡在氓隷莫不抃恱¶
臣霑恩踰物慶倍目中不勝殊歡溢喜謹奉¶
表以聞¶
　　　謝隨恩&KR0013;原表¶
臣言即日&KR0013;曹宣命元統内外五刑以下浩¶
澤盪汰臣亦預焉得從漢律故謬之辨闇遭¶
<pb:KR4b0011_SBCK_009-8b>¶
周典肆眚之科大喜卒至非願所圖魚愕鷄¶
睨且悚且慙臣誠下愚不逹義方然君尊臣¶
泰豈同犬馬且常侍臣淵穆䟽草即臣所作¶
助人爲恭猶加敬憶自己率禮寜敢慢忘由¶
臣悴賤可悔可誣殺曾參人臣豈無過&KR0230;病¶
幽栖無援朝列身孤節卑易成論硋幸大明¶
臨下仁道毓物澤泊翾走臣覃末慶然古人¶
有言楊者易生之木也一人植之十人拔之¶
無生楊矣何則植之者難㧞之者易況臣一¶
植之功不立衆㧞之過屢至同彼風霜異此¶
<pb:KR4b0011_SBCK_009-9a>¶
貞脆書稱天秩有禮易載神福在謙臣之謙¶
禮理謝福秩仰銜俯媿行歎坐戚即欲顚沛¶
拜恩下庭但臣病乆柴羸不堪冒渉小得趨¶
馳星駕登路不勝荷佩之誠謹上䟽以聞¶
　　　皇孫誕育上䟽¶
兼郎中令侍郎臣等言伏承東儲積慶皇孫¶
誕育國啓昌期民迎福運䑓禁稱祉井廬相¶
賀伏惟聖懷載深鴻悆不任下情謹詣閣上¶
䟽以聞¶
　　　登大雷岸與妹書¶
<pb:KR4b0011_SBCK_009-9b>¶
吾自發寒&KR0040;全行日少加秋潦浩汗山溪猥¶
至渡泝無邊險徑逰棧石星飯結荷衣水宿¶
旅客貧辛波路壯闊始以今日食時僅及大¶
雷塗登千里日踰十晨嚴風慘節悲風斷肌¶
去親爲客如何如何向因渉頓慿觀川陸遨¶
神清渚流涕方曛東顧三洲之隔西眺九&KR0128;¶
之分窺地門之絶景望天際之&KR0012;雲長圖大¶
念隱心者乆矣南則積山萬狀争氣&KR0018;高含¶
霞飲景參差代雄凌跨長隴前後相屬帶天¶
有匝横地無窮東則砥原逺隰亡端靡際寒¶
<pb:KR4b0011_SBCK_009-10a>¶
蓬夕卷古樹雲平旋風四起思鳥群歸靜聽¶
無聞極視不見北則陂池潛演湖脉通連苧¶
蒿攸積菰蘆所繁栖波之鳥水化之&KR0393;智吞¶
禺彊捕小號噪驚聒紛平其中西則囘江永¶
指長波天合滔滔何窮漫漫安竭創古迄今¶
舳艫相接思盡波濤悲滿潭壑煙歸八表終¶
爲野塵而是注集長寫不測修靈浩盪知其¶
何故哉西南望廬山又特驚異基壓江潮峯¶
與辰漢連接上常積雲霞雕錦褥若華夕曜¶
巖澤氣通傳明散綵赫似絳天左右青靄表¶
<pb:KR4b0011_SBCK_009-10b>¶
裏紫霄從嶺而上氣甚金光半山純以下爲¶
黛色信可以神居帝郊鎮控湘漢者也若潨¶
洞所積溪壑所射皷怒之所豗擊湧澓之所¶
宕滌則上窮荻浦下至狶洲南薄鷰&KR0050;北極¶
雷澱削長埤短可數百里中騰波觸天高浪¶
灌日吞吐百川冩泄萬壑輕煙不流華&KR0166;振¶
涾弱草朱靡洪漣隴蹙散渙長驚電透箭疾¶
穹溘崩聚坻飛嶺覆回沫冠山奔濤空谷碪¶
石爲之摧碎倚岸爲之&KR1878;落仰視大火俯聽¶
波聲愁魄脅息心驚慓矣至於繁化殊育詭¶
<pb:KR4b0011_SBCK_009-11a>¶
質怪章則有江鵝海鴨魚鮫水虎之&KR0011;豚首¶
象鼻芒鬚針尾之族石蟹土蚌燕箕雀蛤之¶
疇折甲曲牙逆鱗返舌之屬掩沙漲&KR0013;草渚¶
浴雨排風吹澇弄翮夕景欲沉曉霧將合&KR0012;¶
雛寒嘯逰鴻逺吟樵蘇一歎舟子再泣誠足¶
悲憂不可&KR0003;也風久雷飈夜戒前路下弦内¶
外望逹所屇寒暑難適汝專自慎夙夜戒護¶
勿我爲念恐欲知之聊書所覩臨&KR0151;草蹙辭¶
意不周¶
鮑氏集卷第九¶
