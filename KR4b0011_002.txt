# -*- mode: mandoku-view; -*-
#+TITLE: 鮑氏集
#+DATE: 2015-09-11 07:42:16.152318
#+PROPERTY: ID KR4b0011
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0570-002鮑氏集-卷第二.
<pb:KR4b0011_SBCK_002-1a>¶
鮑氏集卷第二¶
　　　　尺蠖賦¶
　　　　觀漏賦¶
　　　　野鵝賦¶
　　　　傷逝賦¶
　　　　園葵賦¶
　　　尺蠖賦¶
智哉尺蠖觀機而作申非向厚屈非向薄當¶
靜泉渟遇躁風驚起軒軀以曠跨伏累氣而¶
併形氷炭弗觸鋒刃歷迕逢嶮蹙蹐值夷舒¶
<pb:KR4b0011_SBCK_002-1b>¶
歩忌好退之見猜哀必進而爲蠧毎驤首以¶
瞰途常佇景而飜露故身不豫託地無前期¶
動靜必觀於物消息各隨乎時從方而應何¶
慮何思是以軍筭慕其權國容擬其變髙賢¶
圖之以隱淪智士以之而藏見&KR0015;靈虵之久¶
蟄羞龍德之方戰理害道而爲尤事傷生而¶
感賤苟見義而守勇豈專取於弦箭¶
　　　觀漏賦(并丙)¶
客有觀於漏者退而歎曰夫及逺者箭也而¶
定逺非箭之功爲生者我也而制生韭我之¶
<pb:KR4b0011_SBCK_002-2a>¶
情故自箭而爲心不可慿者絃因生以觀我¶
不可恃者馬慿其不可恃故以悲哉況乎沉¶
華密逺輕波潛耗而感神嬰慮者又自外而¶
傷壽以是思生生亦勤矣乃爲賦云¶
佩流歎於驗年纓華思於奔月結蘭苕以望¶
楚弄參差以歌越撫凝肌於遷滯鑑雕容於¶
髣髴景有墜而易昬憂無方而難歇歴玫階¶
而升隩訪金壷之盈闕觀騰波之吞冩視驚¶
箭之登&KR0255;箭旣&KR0255;而復登波長㵼而弗歸注¶
沉穴而海漏射懸塗而電飛墐戸牗而知天¶
<pb:KR4b0011_SBCK_002-2b>¶
掩雲霧而測暉創百齡於纎隱積千里於空¶
微彼崢崢而行溢此冉冉而逾衰撫寸心而¶
未改指分光而永違昔傷矢之奔禽聞虚弦¶
之顚仆徒嬰刄而知懼豈濳機之能覺惟生¶
經之靃靡亦悲長而懽促横證古而秉心抱¶
空意其如玉波沉沉而東注日滔滔而西屬¶
落繁馨於纎草殞豐華於喬木對&KR0628;離而後¶
歌㨿窮蹊而方哭雖接薪之更傳寜絶明之¶
還續貫古今而并念信寡易而多難時不留¶
乎激矢生乃急於走丸旣河源之莫壅又吹¶
<pb:KR4b0011_SBCK_002-3a>¶
波而助瀾神怵逈而多慮心&KR4379;&KR3116;而尠歡望¶
天涯而佇念擢雄劒而長歎嗟生民之永迷¶
躬與後而皆恤死零落而無二生差池之非¶
一理幽分於化前筭&KR0115;定於天秩與艾骨而¶
招病猶刳腸而興疾情殊用而俱盡事離方¶
而同失聊弭志以高歌順煙&KR0040;而沉逸於是¶
隨秋鴻而汎渚逐春鷰而登梁進賦詩而展¶
念退陳酒以排傷物不可以兩大得無得而¶
雙昌薫晚華而後落槿早秀而前亡姑屏憂¶
以愉思樂茲情於寸光從江河之紆直委天¶
<pb:KR4b0011_SBCK_002-3b>¶
地之回方漏盈&KR0006;漏虚長無絶&KR0006;芬芳¶
　　　野鵝賦(并序)¶
有獻野鵝於臨川王世子&KR0598;其樊縶命爲之¶
賦其辭曰¶
集陳之隼以自逺而稱神栖漢之雀乃出幽¶
而見珍此璅禽其何取亦厠景而承仁捨水¶
澤之驩逸對鍾鼓之悲辛豈狥利而輕命將¶
感愛而投身入長羅之逼脅恨髙繳之樊縈¶
邈辭朋而别偶超煙鶩而風行跨日月而遥¶
逝忽瞻國而望城踐菲迹於瑤塗昇弱羽於¶
<pb:KR4b0011_SBCK_002-4a>¶
丹庭震東西之繡戶眺左右之金扄貌纎殺¶
而含(一作/悆)悴心翻越而慙驚&KR0002;墜而墮谷怳¶
不知其所寜惟君囿之珍麗實妙物之所殷¶
翔海澤之輕鷗巢天宿之鳴鶉鶡程材於梟¶
猛翬薦體之雕文旣敷容以照景亦選翮以¶
排雲雖居物以成偶終在我以非群望征雲¶
而延悼顧委翼而自傷無青雀之衘命乏赤¶
鴈之嘉祥空穢君之園池徒慙君之稻梁願¶
引身而剪迹抱末志而幽蔵於是流歳遂逺¶
慘節方崇雲纒海岱風拂崤潼飛雲(一作/雰)馳¶
<pb:KR4b0011_SBCK_002-4b>¶
霰飄沙舞蓬視清池之初涸望緑林之始空¶
立菰蒲之寒渚託隻影而爲雙宛㧞啄而掩¶
眥悲結悵而滿胷處朝晝而雖念假外見而¶
遷排渉翛夜之長寂信專思而知哀風梢梢¶
而過樹月蒼蒼而照䑓氷依岸而早結霜託¶
草而先摧歛&KR0031;翮於水裔翹孤趾於林隈情¶
無方而&KR0040;集事有限而星乖在俄頃而猶悼¶
矧窮生之所懷聞宿世之高賢澤無微而不¶
均育草木而明義愛禽鳥而昭仁全殞卵而¶
來鳯放乳麑而感麟雖陋生於萬物若沙漠¶
<pb:KR4b0011_SBCK_002-5a>¶
之一塵苟全軀而畢命庶魂報以自申¶
　　　傷逝賦¶
晨登南山望美中阿露&KR0475;秋槿風卷寒蘿悽¶
愴傷心悲如之何盡若窮煙離若剪絃如影¶
滅地猶星殞天棄華宇於明世閉金扄於下¶
泉永山河以自畢眇千齡而弗旋思一言於¶
向時邈衆代於古年逝稍逺而變體浸幽明¶
而改時覽篇迹之如旦婉遺意而在兹忽若¶
謂其不然自惆悵而驚疑循堂廡而下降歷¶
幃戸而升基服委&KR0109;而禠帶&KR0266;&KR0041;管而韜絲¶
<pb:KR4b0011_SBCK_002-5b>¶
志存業而遺績身先物而長辭豈重歡而可¶
覯追前感之無期寒徃暑來而不窮哀極樂¶
反而有終燧巳遷而禮革月旣逾而慶通心¶
微微而就逺跡離離而絶容白日藹而回隂¶
閨館寂而深重冀慿靈於前物佇美目乎房¶
櫳徒望思以永久邈歸來其何從結單心於¶
暮條掩行淚於晨風念沉悼而誰劇獨嬰哀¶
於逝躬草忌霜而逼秋人惡老而逼衰誠衰¶
耄之可忌或甘願而志違彼一息之短景乃¶
累恨之長暉㝷平生之好醜成黃塵之是非¶
<pb:KR4b0011_SBCK_002-6a>¶
將滅耶而尚在何有去而無歸惟桃李之零¶
落生有促而非夭觀&KR0027;鵠之千祀年能富而¶
情少反靈質於二&KR0151;亂感恱於&KR0031;抱日月飄¶
而不留命倐忽而誰保譬明&KR0169;之在梁如風¶
露之停草髪迎憂而送華貌先悴而&KR0053;藻共¶
甘苦其㡬人曾無得而偕老拂埃琴而抽思¶
啓陳書而遐討自古來而有之夫何怨乎天¶
道¶
　　　園葵賦¶
風暖凌開土冒泉動㳺塵曝日鳴雉依隴主¶
<pb:KR4b0011_SBCK_002-6b>¶
人拂黃冠拭藜杖布&KR0188;種平圻壤通畔修直¶
膏畒夷敞白莖紫蔕豚耳鴨掌溝東陌西行¶
三畦兩旣區旣鉏乃露乃映勾萌欲伸藂牙¶
將散爾乃晨露夕隂霏雲四委沉雷逺震飛¶
雨輕灑徐未及晞疾而不靡柔莩爰秀剛甲¶
以解稚葉萍布弱隂&KR1313;抽萋萋翼翼沃沃油¶
油下葳蕤而&KR0013;逕上參差而覆疇承朝陽之¶
麗景得傾柯之所投仕非魯相有不㧞之利¶
賓惟二仲無逸馬之憂顧堇荼而莫偶豈蘋¶
藻之薦羞若乃鄰老談稼女嫗歸桑拂此葦¶
<pb:KR4b0011_SBCK_002-7a>¶
席炊彼穄梁甃壷援醢曲瓢卷漿乃&KR0245;乃瀹¶
堆&KR0166;盈筐甘㫖蒨脆柔滑芬芳消淋逐水&KR0243;¶
胃調腸於是旣飫徹盤投筯囘小人之腹爲¶
君子之慮近觀物運逺訪師聖聲數後彰律¶
理前定烏非黔黒鶴豈浴浄彼圓行而方止¶
固行之於天性伊冬&KR1869;而夏裘無&KR0031;功而並¶
盛盪然任心樂道安命春風夕來秋日(一作/秋月)¶
晨映獨酌南軒擁琴孤聽篇章間作以歌以¶
詠魚深沉而鳥高飛孰知美色之爲正¶
<pb:KR4b0011_SBCK_002-7b>¶
¶
鮑氏集卷第二¶
鮑氏集卷第二¶
