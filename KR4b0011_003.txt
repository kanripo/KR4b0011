# -*- mode: mandoku-view -*-
#+TITLE: 鮑氏集
#+DATE: 2017-02-07 13:52:39
#+PROPERTY: JUAN 3
#+PROPERTY: JUAN 10
#+PROPERTY: BASEEDITION SBCK
#+PROPERTY: FILE SB04n0570-010鮑氏集-卷第十.
#+PROPERTY: ID KR4b0011
#+PROPERTY: WITNESS SBCK


<pb:KR4b0011_SBCK_003-1a>¶鮑氏集卷第三
¶　　　　　代東武吟(一本已下/並無代字)
¶　　　　　代出自薊北門行
¶　　　　　代結客少年埸行
¶　　　　　代東門行
¶　　　　　代苦熱行
¶　　　　　代白頭吟
¶　　　　　代蒿里行
¶　　　　　代放歌行
¶　　　　　代昇天行



¶<pb:KR4b0011_SBCK_003-1b>¶　　　　　代别鶴操
¶　　　　　代雉朝飛
¶　　　　　代淮南王二首
¶　　　　　代空城雀
¶　　　　　代鳴鴈行
¶　　　　　代夜坐吟
¶　　　　　代北風涼行
¶　　　　　代春日行
¶　　　　　代少壯時至衰老行
¶　　　　　代陽春登荆山行(荆一/作京)



¶<pb:KR4b0011_SBCK_003-2a>¶　　　　　　代朗月行
¶　　　　　　代堂上歌
¶　　　　　　代貧賤愁苦行
¶　　　　　　代邉居行
¶　　　　　　代門有車馬客行
¶　　　　　　代悲哉行
¶　　　　　　代櫂歌行
¶　　　　　　代邽街行(一本作/去邪行)
¶　　　　　　代陳思王白馬篇
¶　　　　　　代陳思王京洛篇



¶<pb:KR4b0011_SBCK_003-2b>¶　　　　　代陸平原君子有所思行
¶　　　　　代白紵曲二首
¶　　　　　代白紵舞歌詞四首(奉始興王/命作并啓)
¶　　　　代東武吟
¶主人且勿諠
賤子歌一言
僕本寒鄕士
出身¶蒙漢恩
始隨張校尉
召募到河源
後逐李輕¶車
追虜出塞垣

# src: Lu Qinli 1261; 文選 28; Yuefu shiji 41; Lu, p.1261; Bao canjun jizhu, p.159; ziliao p.493; cidian, p.771. TR. OWEN
# dating: 6100
密塗亘萬里
寜歳猶七奔
肌¶力盡鞍甲
心思歷涼温
將軍旣下世
部曲亦¶罕存
時事一朝異
孤績(績一/作憤)誰復論

# src: Lu Qinli 1261; 文選 28; Yuefu shiji 41; Lu, p.1261; Bao canjun jizhu, p.159; ziliao p.493; cidian, p.771.鮑照，代東武吟 Bao Zhao, To 'Dongwu' : 03
# dating: 6100
少壯辭¶家去
窮老還乆門
腰鎌刈葵藿
倚杖牧鷄豚
¶<pb:KR4b0011_SBCK_003-3a>¶昔如韝上鷹
今似檻中猿
徒結干載恨
空負¶百年怨

# src: Lu Qinli 1261; 文選 28; Yuefu shiji 41; Lu, p.1261; Bao canjun jizhu, p.159; ziliao p.493; cidian, p.771.
# dating: 6100
棄席思君幄
疲馬戀君軒
願垂晉¶主¶惠
不媿田子魂¶　　　代出自薊北門行¶羽檄起邉亭
烽火入咸陽
徴師屯廣武
分兵¶救朔方
嚴秋筋竿勁
虜陣精且彊
天子按劒¶怒
使者遥相望

# src: Lu Qinli, 1262; Qian 165. TR. OWEN
# dating: 6100
鴈行縁石徑
魚貫渡飛梁
簫¶皷流漢思
旌甲𬒳
胡霜
疾風衝塞起
沙礫自¶飄揚

# src: Lu Qinli, 1262; Qian 165. TR. OWEN
# dating: 6100
馬毛縮如蝟
角弓不可張
時危見臣節¶世亂識忠良
投軀報明主
身死為國殤
¶<pb:KR4b0011_SBCK_003-3b>¶　　　代結客少年塲行
¶&KR0865;馬金絡頭錦帶佩吳鉤失意杯酒間白刃
¶起相讎追兵一旦至負劒逺行遊去鄕三十
¶載復得還舊丘昇髙臨四關表裏望皇州九
¶塗平若水雙闕似雲浮扶宫羅將相夾道列
¶王侯日中市朝滿車馬若川流擊鍾陳鼎¶食
¶方駕自相求今我獨何爲塪壈懷百憂
¶　　　代東門行
¶傷禽惡弦驚(一作/驚弦)倦客惡離聲離聲斷客情
¶賓御背涕零涕零心斷絶將去復還訣一息



¶<pb:KR4b0011_SBCK_003-4a>¶不相知何況異鄕别遥遥征駕逺杳杳白日
¶晚居人掩閨卧行子夜中飯野風吹秋木行
¶子心腸斷食梅常苦酸衣葛常苦寒絲竹徒
¶滿坐憂人不解顔長歌欲自慰彌起長恨端
¶　　代苦熱行
¶赤坂横西阻火山赫南威身熱頭且痛鳥墜
¶魂來歸湯泉發雲潭焦煙起石圻(一作/磯)日月
¶有恒昬雨露未嘗晞丹蛇踰百尺玄蜂盈十
¶圍含沙射流影吹蠱病行暉瘴氣晝薫體草
¶露夜霑衣饑猨莫下食晨禽不敢飛毒涇尚



¶<pb:KR4b0011_SBCK_003-4b>¶多死渡瀘寜具腓生軀蹈死地昌志登禍機
¶戈船榮旣薄伏波賞亦微爵輕君尚惜士重
¶安可希
¶　　　代白頭吟
¶直如朱絲繩清如玉壷氷何慙宿昔意猜恨
¶坐相仍人情賤恩舊世議逐衰興毫髪一爲
¶瑕丘山不可勝食苗實碩䑕點(一作/玷)白信蒼
¶蠅鳬鵠逺成美薪芻前見陵申黜襃女進斑
¶去趙姬昇周王日淪惑漢帝益嗟稱心賞猶
¶難恃貌恭豈易慿古來共如此非君獨撫膺



¶<pb:KR4b0011_SBCK_003-5a>¶　　　代蒿里行
¶同盡無貴賤殊願有窮申馳波催永夜零露
¶逼結晨短我幽山駕去此滿堂親虚容遺劒
¶佩實貌戢衣巾斗酒安可酌尺書誰復陳年
¶代稍推逺懷抱日幽淪人生良自劇天道與
¶何人齎我長恨意歸爲狐兎塵
¶　　　代放歌行
¶蓼蟲避葵堇習苦不言排小人自齷齪安知
¶曠士懷鷄鳴洛城裏禁門平旦開冠蓋縱横
¶至車騎四方來素帶曳長飈華纓結逺埃日



¶<pb:KR4b0011_SBCK_003-5b>¶中安能止鐘鳴猶未歸夷世不可逢賢君信
¶愛才明慮自天斷不受外嫌猜一言分珪爵
¶片善辭草萊豈伊白璧賜將起黃金䑓今君
¶有何疾臨路獨遲廻
¶　　　代昇天行
¶家世宅關輔勝帶宦王城備聞十帝事委曲
¶兩都情倦見物興衰驟覩俗屯平翩翻若回
¶掌怳愡似朝榮窮途悔短計晚志重長生從
¶師入逺嶽結友事仙靈五圖發金記九籥隱
¶丹經風餐委松宿雲卧恣天行冠霞登綵閣



¶<pb:KR4b0011_SBCK_003-6a>¶解玉飲椒庭蹔逰越萬里少别數千齡鳯䑓
¶無還駕簫管有遺聲何時與汝曹啄腐共吞
¶腥　代别鶴操
¶雙鶴俱起時徘徊滄海間長弄若天漢輕軀
¶似雲懸幽客時結侣提擕逰三山青繳凌瑶
¶䑓丹羅籠紫煙海上悲風急三山多雲霧散
¶亂一相失驚孤不得住𬗟然日月馳逺矣絶
¶音儀有願而不遂無怨以生離鹿鳴隱深草
¶蟬鳴隱高枝心自有所存旁人郍得知
¶　　　代雉朝飛



¶<pb:KR4b0011_SBCK_003-6b>¶雉朝飛振羽翼專埸挾兩(一本下/有雌字)恃彊力媒
¶巳驚翳又逼黄間濳彀盧矢直刎繡頸碎錦
¶臆絶命君前無怨色握君手執杯酒意氣相
¶傾死何有
¶　　　代淮南王二首
¶淮南王好長生服食練氣讀仙經琉璃作椀
¶牙作盤金鼎玉七合神丹　合神丹戯紫房𬗋
¶房綵女弄明璫鸞歌凰舞㫁君腸朱城九
¶門門九閨願逐明月入君懷入君懷結君佩
¶怨君恨君恃君愛築城思堅劒思利同盛同



¶<pb:KR4b0011_SBCK_003-7a>¶衰莫相棄
¶　　　代空城雀
¶雀乳四鷇空城之阿朝食野粟夕飲冰河高
¶飛畏鴟鳶下飛畏網羅辛傷伊何言怵迫良
¶巳多誠不及青鳥逺食玉山禾猶勝呉宫鷰
¶無罪得焚窠賦命有厚薄長歎欲如何
¶　　　代鳴鴈行
¶邕邕鳴鴈鳴始旦齊行命侣入雲漢中夜相
¶失群離亂留連徘徊不忍散憔悴容儀君不
¶知辛苦風霜亦何爲



¶<pb:KR4b0011_SBCK_003-7b>¶　　　代夜坐吟
¶冬夜沉沉夜坐吟含聲未發巳知心霜入幕
¶風度林朱燈滅朱顔㝷體君歌逐君音不貴
¶聲貴意深
¶　　　代北風涼行
¶北風涼雨雪雱京洛女兒多嚴粧遥豔帷中
¶自悲傷沉吟不語若有忘問君得行何當歸
¶苦使妾坐自傷悲慮年至慮顔衰情易逺恨
¶難追
¶　　　代春日行



¶<pb:KR4b0011_SBCK_003-8a>¶獻歳發吾將行春山茂春日明園中鳥多嘉
¶聲梅始發桃始青汎舟艫齊櫂驚奏採菱歌
¶鹿鳴風微起波微生絃亦發酒亦傾入蓮池
¶折桂枝芳神動芬葉披兩相思兩不知
¶　　　代少年時至衰老行
¶憶昔少年時馳逐好名晨結友多貴門出入
¶富兒鄰綺羅艶華風車馬自揚塵歌唱青琴
¶女彈箏燕趙人好酒多芳氣餚味厭時新今
¶日每相念此事邈無因寄語後生子作欒當
¶及春



¶<pb:KR4b0011_SBCK_003-8b>¶　　　代陽春登荆山行(荆一/作京)
¶旦登荆山頭崎嶇道難㳺早行犯霜露苔滑
¶不可留極眺入雲表窮目盡帝州方都列萬
¶室層城帶高樓奕奕朱軒馳紛紛高衣流日
¶氛映山浦暄霧逐風收花木亂平原桑柘盈
¶(一作/緜)平疇攀條弄𬗋莖藉露折芳柔遇物雖
¶成趣念者不解憂且共傾春酒長歌登山丘
¶　　　代朗月行
¶朗月出東山照我綺窓前窓中多佳人𬒳服
¶妖且妍靚粧坐帳裏當戶弄清絃鬢奪衞女



¶<pb:KR4b0011_SBCK_003-9a>¶迅體絶飛燕先爲君歌一曲當作朗月篇酒
¶至顔自解聲和心亦宣千金何足重所存意
¶氣間
¶　　　代堂上歌行
¶四坐且莫諠聽我堂上歌昔仕京洛時高門
¶臨長河出入重宫裏結友曹與何車馬相馳
¶逐賓朋好容華陽春孟春月朝光散流霞輕
¶歩逐芳風言笑弄丹葩暉暉朱顔&KR0755;紛紛織
¶女梭滿堂皆羙人自我對湘娥雖謝侍君閑
¶明粧帶綺羅箏笛更彈吹高唱好相和萬曲



¶<pb:KR4b0011_SBCK_003-9b>¶不關心一曲動情多欲知情厚薄更聽此聲
¶過
¶　　　代貧賤愁苦行
¶湮沒雖死悲貧苦即生劇長歎至天曉愁苦
¶窮日夕盛顔當少歇鬢髪先老白親友四面
¶絶朋知斷三益空庭慙樹萱藥餌媿過客貧
¶年忘日時黯顔就人惜俄頃不相酬恧怩面
¶已赤或以一金恨便成百年隙心爲千條計
¶事未見一獲運圯津塗塞遂轉死溝洫以此
¶窮百年不如還窀穸



¶<pb:KR4b0011_SBCK_003-10a>¶　　　伐邉居行
¶少年逺亰(一作/荆)陽遥遥萬里方陋巷絶人徑
¶茅屋摧山崗不覩車馬迹但見糜鹿埸長松
¶何落落丘隴無復行邉地無高木蕭蕭多白
¶楊盛年日月盡一去萬恨長悠悠世中人争
¶此錐刀忙不億貧賤時富貴輒相忘紛紛徒
¶滿目何關慨子傷不如一畒中高㑹挹清漿
¶遇樂便作樂莫使候朝光
¶　　　代門有車馬客行
¶門有車馬客問客何鄕士捷歩徃相訊果得



¶<pb:KR4b0011_SBCK_003-10b>¶舊鄰里悽悽聲中情慊慊増下理(一作/俚)語昔
¶有故悲論今無新喜清晨相訪慰日暮不能
¶巳歡戚競㝷緒談調何終止辭端竟未䆒忽
¶唱分途始前悲尚未弭後感方復起嘶聲盈
¶我口談言在君耳手迹可傳心願爾駕(一作/䔍)
¶行李
¶　　　代悲哉行
¶羇人感淑景縁感欲回轍我行詎㡬時華實
¶驟舒結覩實情有悲瞻華意無恱覽物懷同
¶志如何復乖别翩翩翔禽羅關關鳴鳥列翔



¶<pb:KR4b0011_SBCK_003-11a>¶鳴尚疇偶所歎獨乖絶
¶　　　代櫂歌行
¶羇客離嬰時飄颻無定所昔秋寓江介兹春
¶客河滸徃戢于役身願言永懐楚泠泠篠䟽
¶潭邕邕鴈循渚飂戾長風振摇曵高㠶舉驚
¶波無留連舟人不躊竚
¶　　　代邽街行(一本作/去邪行)
¶竚立出門衢遥望轉蓬飛蓬去舊根在連翩
¶逝不歸念我捨鄕俗親好乆乖違慷慨懷長
¶想惆悵戀音徽人生隨時變遷化焉可祈百

¶<pb:KR4b0011_SBCK_003-11b>¶年難必果千慮易盈虧
¶　　　代陳思王白馬篇
¶白馬騂角弓
鳴鞭乗北風
要途間邊急
雜虜¶入雲中
閉壁自徃夏
清野徑還冬
僑裝多闕¶絶
旅服少裁縫

# src: Lu Qinli 1263; Yuefu shiji 63; Lu, p. 1263; Bao canjun jizhu, p.172. TR. OWEN
# dating: 6100
埋身守漢節
沉命對胡封
薄¶暮塞雲起
飛沙披逺松
含悲望兩都
楚歌登¶四墉
丈夫設計誤
懷恨逐邉戎

# src: Lu Qinli 1263; Yuefu shiji 63; Lu, p. 1263; Bao canjun jizhu, p.172. TR. OWEN
# dating: 6100
罷别中國愛¶邀冀胡馬功
去來今何道
單賤生所鍾
但令¶塞上兒
知我獨爲雄¶
